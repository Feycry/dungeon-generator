Viikko 1. Käytetty aika noin 8 tuntia.


### Mitä olen tehnyt tällä viikolla?

Olen käyttänyt viikon kurssin ohjeiden lukemiseen (niitä on runsaasti), aiheen valitsemiseen ja siihen perehtymiseen. Määrittelydokumentin kirjoittamiseen kului eniten aikaa. Kävin myös aloitusluennolla. Koodia en ole vielä kirjoittanut.

### Miten ohjelma on edistynyt?

Suunta on selkeä, mutta en ole vielä ehtinyt implementoimaan mitään.

### Mitä opin tällä viikolla / tänään?

Palautin mieleen useita entuudestaan tuttuja konsepteja tarkastellessa A* ja Kruskalin algoritmeja.

Delaunayn triangulaatio on minulle täysin uusi algoritmi. Ymmärsin joitain aspekteja sen toiminnassa Wikipedian pseudokoodin ja katsomani Youtube videon perusteella, mutta en koe vielä olevani valmis implementoimaan sitä. Olisi kiva löytää jokin kattava ja perusteellinen selitys algoritmista.

### Mikä jäi epäselväksi tai tuottanut vaikeuksia?

- Delaunayn triangulaatio vaatii vielä lisää perehtymistä, muiden algoritmien kanssa koen olevani valmis implementoimaan.
- En ole vielä täysin varma siitä miten toteutan kartan luonnin ensimmäisen vaiheen eli huoneiden asettelun. Miten poistan päällekkäiset huoneet? Tämä luultavasti tulee selkenemään toteutusta luodessa.
- En ole vielä perehtynyt yksikkötestaamiseen C#-kielellä.
- Yksikkötestien luominen on muutenkin vierasta. Miten tulen testaamaan verkkoalgoritmien toimintaa? Millaisia testejä tarvitsen?
- Missä muodossa tallennan verkot? Ainakin Kruskal vaatii kaarien järjestämistä painon mukaan joten ehkä kaarilistaesitys (edge list)?

### Mitä teen seuraavaksi?

Aloitan seuraavan viikon tutustumalla yksikkötestaukseen ja toteuttamalla A* tai Kruskalin algoritmin.

Toteutan ensiksi jomman kumman tutummista algoritmeista, jotta pääsen miettimään verkkojen esitys / tallennus muotoa C#-kielellä.
